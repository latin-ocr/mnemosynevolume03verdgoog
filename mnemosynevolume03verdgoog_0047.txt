nonnus. 39

servatio , nisi enim perpetuo fiant in scaena, quae fabula postu-
lat, nulla umquam procedit. Et quid est „ob retentionem'' et
posssuntne „act-us fabulae procedere''? Scholium (4): Et simul,
quia absentia Phaedriae opus est , dum per Chaeream ludificatur
meretrix, pertinere videtur ad „Rus ibo'' (vs. 107), sed ibi
nihil legitur quocum coniungi („et simul'') possit. Itaque a
magistro quodam assutum videtur praecedenti (3). S. utrumque c.

Ibid. 110 In hoc biduum, Thais, vale

Don. (1) Nunc „vale” abscessum sig-nificat, non salutationem,
nam si mera salutatio est, biduo solum amicam valere optat,
sed praescribere conatur, quanto tempore abfuturus sit.

Haec inepta sermonis differentia variavit IP: (3) Accusativo

’ casu utens expressit amatoris impatientiam , „biduum” dicens

praescripsit de·tempore 3 et „vale” maiorem vim habet ex dolore
discedentis quam obsequio salutantis. S. c.

Idem v. d. scholium (2) „Et simul ostendit quam invitus
abscedat'', pro otioso superioris additamento semovit.

Ibid. 113 Me ames, me desideres, me somnies

(1) Αὔξησις, quia plus est ab amore desiderium. Sic Don.;
IB rogat. (3) cum „amare” et „desiderare” sit voluntatis atque
obsequi, num etiam „somniare”? Ecce philosophus. S. c.

Ibid. 115 sq.

Me somnies, me exspectes, de me cogites,
Me speres , me te oblectes , mecum tota sis·

(1) Cum „me expectas'' iam dixerit, quid sibi vult iterum
„me speres''?

(2) An exspectatio certorum est, ‘spes incertorum?

(3) Et exspectatio propinquarum rerum, spes longin-
quarum.

(4) Et exspectatio destinat tempus, spes non destinat.

(5) An „me speres’' idem facere , id est de te cogitare, ut
sit „speres” credas, ut statim in subditis invenies (vs. 123 sq.)
„nam eius fratrem spero iam propemodum repperisse’'?

(6) „Me te oblectes'’ septimus casus <„me’'>.

(7) „Mecum tota sis” toto animo: -- nam illam nunc ani-
mum vult esse, non corpus. (8) et simul —- quod ipse ab eius
corpore patitur, id vult militi eius mente contingere tamquam

penitus excluso ab amica.

