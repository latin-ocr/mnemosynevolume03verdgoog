46 nummos. Ι

Ergone grandaevus Nestor et annis non fractus quidem sed
onustus ἠράσθη . . . non ὡραίας σοροῦ sed Εὐρυδίκης Κλυμένοιο
θυγατρός, a patre eam in matrimonium accepit, dein υἷας οἰνολ-
λὲοις cum ea genuit?

Odysseam autem cum perlegimus, apparet eum vigesimo
anno postquam cum filiis in bellum Troianum est profectus
etiam Pyli regnasse , quartae igitur potius quam tertiae homi-
num aetati tunc imperantem. Laetis tamen epulis etiamtunc illic
praefuit inter liberos suos assidens partim iuventutis annos non-
dum egressos ¹).

Satisne haec inconcinna? Aptius vix invenias exemplum ad
demonstrandum id quod nimis saepe dici demonstrarive nequit ,
quoniam ne id obliviscamur dum carmina epica perlegimus ,
maximum semper est periculum , licet probe sciamus omnes:
poesi vetustae perniciosissima fuisse studia genealogica sive-
chronologica. N une quoque patet ad quam inepta deveniamus
dum temporum habeamus rationem.

Ergone ipsorum poetarum aut culpa haec fuit aut neglegen-
tia?⁴ An nos culpandi ·sumus·,· utpote poetis denegantes illam
fingendi et si res ferat non sibi constandi libertatem ‚ sine qua
langueat eorum ars et torpeat?

Grave crimen et saepe auditum , -- quippe prolatu facillimum
aptumque ad nodosissimas quasque disquisitiones praecidendas!
At persuasissimum est non nos de priscis vatibus iniquius nunc
iudicare, sed illos — si qui sint etiam -- qui tam absurda
ab iis ficta esse in animum sibi inducant. Corruptus a recentio-
ribus est veteris carminis nitor, vel potius, non intellecta sunt
quae cecinerunt olim poetae.

Reputemus modo quae de Nestore ferunt Ilias et Odyssea.
Non apparet illic silicernium a Morte veluti derelictum, sed vir
senior inter iuniores, pater inter filios , aequalis Pelei et Priami
et Agenoris ceterorumque senatorum Troianorum , eam iam
agens vitae partem qua animo mortalium τὸ γῆρας ἐντίθησι νοῦν,
qua deferbuit aetas iuvenilis , confirmata est mens ; qua vixdum
decrescere coeperunt vires corporis, creverunt autem animi vigor
et prudentia. Minus iam Nestor est agilis quam fuit olim ado-

 

1) Pisistratum dieo et Polycasten.

