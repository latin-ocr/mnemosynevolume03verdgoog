 

366 nn nummms r1n1rnoo.

perito iudici credam — etiamsi nihil addiderit sententiae suae
nisi illud „non possum dicere, quare”. Nonne idem in arte philo-
logica valet? Si quis vir doctus, in poetis tragicis versatissimus,
litterarum, artis rhythmicae peritissimus, poetae cuidam Graeco
opus quoddam sive deneget sive tribuat, ratio mihi habenda
videtur eius iudicii, etiamsi ah‘a argumenta, praeter ea quae
ex „intimo illo sensu’' petuntur, desint. Quid mirum quod haud
leviter auimo commoveor, cum virum tantae auctorit-atie, quantae
merito inter nos est Wilamowitzius, annis triginta postquam
primum Pirithoum delendam censuit , gravius etiam condemnan-
tem audio: „UneuripideIsch ist alles”!

Sed licet in pictarum tabularum genuitate diiudicanda, qua
par est modestia, proprio iudicio prorsus abstineam et princi·
pum sententias tacitus sequar - si quidem consentiunt princi-
pes! - cum poetas Graecos res spectat, praecipue cum agitur
de Euripide, etiam postquam Wilamowitzius pro sententia-Pi-
rithoum abici iussit, prorsus diffidere proprio iudicio non pos-
sum. Nam si ingenue profitear quid de Pirithoi fragmentis mihi
videatur, vix potero brevius sent-entiam pronuntiare meam quam
ita: „EuripideIsch ist alles''.· Numeri, versuum formae, dictio-
nis ratio, sententiae prolatae, denique omnia cum Euripide con·
venire mihi videntur. Quamquam igitur compertum habeo
, dialectica ratione probari non posse , operis poetici quis fuerit
pater - numeros enim et dictiones quae euripideae mihi viden-
tur, fortasse communes ei cum ceteris fuerunt —- opinionem
meam lectoribus commendare conabor; utinam et Wilamowitzio
ipsi persuadeam!

Ut numeros Euripideos esse demonstrem non adhibebo ληκύθια
Aeschylea, licet plures ex fragmentis nostris versus caesura
utantur eadem. Nam si revera ληκυθίοις suis eam carpere voluit
Aeschylus, labore haud gravissimo eum confundere propriis ar-
mis potuerat Euripides. Gaesura penthemimeri aeque saepe
utuntur tragici omnes (et merito itaque Leeuwenius monuit ad
Ran. 1203 non numeros Euripideos sed dictionem μικροπρεπῆ
carpi ab Aeschylo). Sed quandoquidem constat poetas omnes
qui multa et continuo scribant, in eiusdem generis versibus ad
certas quasdam normas saepe inscios recurrere, idque eo magis
quo simpliciora ac vulgatiora iis sint enuntianda, redire apud

