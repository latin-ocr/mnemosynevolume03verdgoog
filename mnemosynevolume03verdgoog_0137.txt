 

muonoaus. 129

fragmenti legitur hicce versus ‚ qui quidem nullo modo cum
praecedentibus cohaeret:
ἀργαλέων ὀδυνῶν ἄκος ἔμμεναι ἀνθρώποισιν. α

Quid verba ista sibi velint nemo quod sciam probabiliter expli-
cavit. Nam quae nuper Wagnerus commentus est ea refellere
vix opus est. Cum enim in fine §31 de Chirone sermo fiat,
qui canibus Actaeonis interitum domini sui lugentibus medicatus
sit, opinatur Wagnerus versiculum pertinere ad venena, quibus
sapientissimus senex usus sit. Quasi in eo non diserte de ωο-
dicamine hominibus destinato sermo fieret. Habet tamen res ex-
plicatum facillimum. Primum quaeso conferas hosce locos e
variis poetarum carminibus depromptos:
Eur. Bacch„ 279:

βότρυος ὑγρὸν πῶμ’ ηὗρε κείσηνέγκατο

θνητοῖς, ὃ παύει τοὺς ταλαιπώρους βροτοὺς

λύπης . . .
Ibid., 772: τῆν παυσίλυπον ἄμπελον δοῦναι βροτοῖς.
Astydamas, fr. 6: θνητοῖσι τὴν ἀκεσφόρον

λύπης ἔφηνεν οἰνομήτορ’ ἄμπελον.
Orph. hymn„ 50,6:

παυσίπονον θνητοῖσι Φανεὶς ἄκος.
Hisce locis omnibus iisdem fere verbis vineam a Baccho homi-
nibus datam esse praedicatur, qua animi molestiae et aegritu-
dini mederentur. Iam inspiciamus ea, quae in bibliotheca post
hunc de quo agimus versum continuo sequuntur: ¹

Διόνυσος δὲ εὑρετὴς ἀμπέλου γενόμενος xm„

statim intelleges versiculum undecumque delibatum ad haec
verba in marg-ine libelli adscriptum fuisse ab erudito quodam
lectore. Ex eiusdem doctrinae copiis fluxerint etiam frag-menta
epica de canibus Actaeonis. Itaque haec omnia in posterum
editoribus bibliothecae non, ut a Wagnero factum est, quamvis
uncis seclusa in textu retinenda erunt, sed prorsus eicienda.
Nou enim sunt additamenta a grammatico libellum novis curis
retractante textui consulto inculcata, sed meri lusus calami viri
haud scio an doctissimi, quae librariorum inscitia postmodo e
margine sublata ipsi textui inseruit.

 

