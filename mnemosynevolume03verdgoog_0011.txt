nonnus. 3

litteras me certiorem fecit, idcirco a Donato abiudicanda esse
indicare voluit; at vero in altero genere, cuius exempla immoravi
amplius CLXX, usus est argumento interno, etenim additamenta
illa nou extrinsecus interpolatorem coarguunt, sed intrinsecus ‚
*cum inepte cogitata et per particulas supra citatas perperam
affixa esse videantur ¹). Sic etiam wesenerus, qui labore
tantum subsecivo in discernendis scholiis versatus est, normam
usurpavit in scholiorum dignitate positam.

Ut haec autem iuste adhibeatur, constare oportet quid Donato
dignum sit, quid non, et quale eius fuerit scribendi genus,
doctrina, ingenii acumen. Haec, ut supra dixi, nobis reprae-
sentant scholia permulta dubitationi non obnoxia, e quibus viri
docti iam olim imaginem Aeli ita conformarunt, ut a clarissimo
eius discipulo Hieronymo ad nostra tempora fere nulla sit dis-
sensio 2). Ex horum testimoniis unum cito Ludovici Scho-
peni, qui in hac quaestione πολλῶν ἀντάξιος ἄλλων est. Is in
celeberrima dissertatione a. 1821, qua studia de Commento Do·
natiano felicissime auspicatus est, sic scripsit p. 46: „Igitur si
unius Donati esse nequit scholiorum illorum farrago: iam age
videamus, a quibus auctoribus eam profectam esse credibile sit.
Et maximam quidem eamque praecipuam Commentariorum par-
tem ab eo, cuius nomen profitetur, magistro abiudicare non
ausim. Vel quaevis pagina eiusmodi continet observata, quae,
uti scriptoris ingenium pariter atque eruditionem probant, ita
illustri isto Grammatico non sunt indigna habenda. Atque his
ipsis eadem fere inest dicendi elegantia, eadem narrandi ratio ’
eademque iudicii subtilitas obtinet et acumen ³). Spectant autem

 

1) Ex huiusmodi ratione logica eliminata sunt ad Andr. 1 1. 3 ²· ⁸, ⁸, 85², 54²3
225⁸, 843 5.·1. 11 1.10²·¹. 111 1. 2⁸3 2. 23·; 5.5⁸, 16¹. IV 1.13¹. V 1.13;
3.4⁸; 44², 35⁸. Itidem ad rell. fab.

2) 'testimonia veterum dedit Wessner praef. p. VI, recentiorum Sabbadini
Stud. Ital. 11 p. 4 sqq , ubi vide quid censuerint Bentleius et Lessingius. Cf.
praeterea Hartman de Ter. et Don. p. 82, 118, 120, quae etiam nunc lectu dignis·
sima aunt, et alibi passim.

8) Nihil magis me quoque tetigit, quam mira scholiorum genuinorum aequalitas
cum quod orationem tum quod iudicandi subtilitatem attinet per omne commentum.
Convenit cnm Schopeni iudicio id quod breviter sic expressit calphurnius, apud
sabb. l.l.2 ‚autore serrato, acutissimo nel giudicare l’arte Terentiana, incisive nel
esporre il significato dei vocabuli e che mira sempre allo scopo, senza super-fluite,
senaa verbosita.” Cf. praeterea Sebopeni narratio de Donato p. 32 sqq.

