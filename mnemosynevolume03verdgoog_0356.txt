348 numus.

iterum scriptam ; restituendam esse formam archaicam em vel
im, nam utraque memoratur, et in vs. 251 bunc mutandum esse
in nune
em mores veteresque novosque tenentem sqq.
Nunc inter puynas Servilius sic compellat.

Vs. 260

Sulph areas posuit spiramina Naris ad undas.

Alii aliter viri docti hunc versum interpretati sunt. L. Muller
quid velit non explieat, sed adnotat: „haec quo spectent parum
constat'’; simul addit, Bergkio videri haec pertinere ad ea, quae
affert Serv. in Aen. VII 563: prope Ampsancti fontem victimas
non immolari sed odore perire ad aquam applicat-as. Vahlen
tantum dicit, Bergkii interpretationem qui, ratus, Priscianum
ad flumen hunc locum referentem erravisse, voluerit spiramina
naris, i. e. spiritus, sibi improbari. Similiter locum explicavit
Hug, qui coll. Val. Max. (VII, 8, 8) spiramina ponere idem esse
dixit quod animam exspirare. Ei Valmaggi adstipulatur.

Sed in Ennio interpretando Valerius Maximus auctor parum
idoneus, quo melior mea sententia reperiri potest. Hi sunt ver-
sus Vergilii (Aen. VII 568 sqq.)

Hic specus horrendum et saevi spiracula Ditis

monstrantur ruptoque inqens Acheronte voraqo

pestiferas aperit fauces
in quibus spiracula Ditis fauces, ostium inferorum esse satis
dilucide apparet. Hinc etiam locus Ennianus suam lucem accipit;
Naris ad undas inferorum spiramina, fauces quibus nebulae
sulphureae exspirarent, deus posuisse dicitur: quam ob rem
etiam illae undae sulphureae sunt.

Vs. 282

Iamque sere pulvis ad caelum vasta videtur.
In Praefatione editionis suae Vahlen cum cura inquisivit ¹)
quae cuiusque scriptoris in citandis Ennii fragmentis ratio esset.
Nihil profecto sanius. et quod putes in emendando plus profu-

 

l) Quantopere id necesse esset, iam monuit L. Miiller in editione sua (Λᾶν. Eun.
Cap. 1).

