neurus. 299

Donatum, qui prius locutus est de „proinde”‚ dein de sequenti
verbo „expiscare''.

Appositum est repetere h. l. argumentum , quo usus sum
olim contra eos qui duobus excerptoribus hos ordines A et B
deberi putarent. Scripsi nempe in Mnem. XXXII p. 213 prae-
ter alia hoc quoque: „Excerptores illi nimirum scholia in suam
quisque editionem transferebant in utilitatem lectorum, unde
consentaneum erat, utrumque excerpsisse in genere optima et
utilissima ac non .raro eadem. Sed res aliter se habet. Uterque
sedulo vitavit ea quae alteri placuerant, nam ordines numquam
fere eadem exhibent ¹). 'Diceres eos operam praestitisse ex com-
pect0‚ nisi. haec coniectura nimis esset inepta''. Sic ad hunc
locum e duabus Donati notationibus utilibus 'alter alteram ex·
cerpsisset, neglecta altera. Idem valet· de scholiis Donati in A
et B ad 14 A (1) iuxta B, 24 et 25 et 28 item, 43, 46, 49, 73.

Si igitur verum est, in quo demonstrando haec tota disputatio
versatur, utramque seriem inquinatam esse iisdem interpolatio·
nibus Editoris et insuper additamentis magistellorum a Compi-
latore translatis iisque similibus, quae in reliquarum quoque
fabularum scholiis deprehendimus , et si praeterea altera series
alterius rationem semper habuit, sequitur seriem A et- B post
commentum a Gompilatore confectum demum exstitisse· et qui-
dem alteram post alteram. Qua ratione hoc fieri potuerit postea
adumbrab0.

Ad vs. 36—41 deest B; quae in A leguntur brevia sunt sed
sincera praeter vs. 38.

Ibid. 38 De. Dic nomen. Ph. Nomen? Maxime. De. Quid
nunc taces?

(2) Hic ergo deest „nescio” vel „necessarium est”. (3) „Quid
n. t.” Urget senex, quia intellegit eum nomen nescire.

Manifestum additamentum est conclusio ex (3) per erqo in
(2), nec unum, sed duo opinor, nam alter mag-3 addidit ineptum
illud „vel necess. est”.

 

1) Concinnnt tantum in quattuor levissimis rebus: 16 Opera septimus casus 0⁸13
20 in moribu05 25 male loqui pro maledicere; 26 Lucilius: carcer vix carcere dignus.

