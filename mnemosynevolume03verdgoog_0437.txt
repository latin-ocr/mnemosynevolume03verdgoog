nonnus. . 429

tamentum. Donatum cum „aliis” illis etiam intellexisse coci
discipulos demonstrat eius scholium (4): „Eccum adest” pro
se ac pro discipulis Sanga.

Ibid. 16 Quid videtur? Fundam tibi nunc nimis vellem dari,
ut tu procul hinc ex occulto caederes. Facerent fugam.

(2) Dubitant a quo dictum sit „quid videtur?’'. Ego sane
hoe militem puto dicere'' cett. Donatus abunde docet, quod
nemo hodie dubitat, militem sic dicere.

In scholio (3) Donatus recte verba „Fundam tibi’' e. q. s.
Gnathoni dedit. Aliam divisionem commemorat in (7) „Sunt
autem qui putant haec a Thaide ad Chremetem dici” cett„
sed hoc merito refellit ¹).

Discrimen late patens in personarum distributione atque ampla
Donati disputat-io de hac re suspicionem movent auctores alterius
opinionis fuisse testes satis locupletes, Probum Asprum nimirum,
tum vero illi errarunt.

Ibid. 25 Quid cum illo agas?

Recte Donatus hoc sic explicat in (l), ut Thais militem in-
dignum aestimet quocum agat cuique se purget3 at tum se-
quuntur corrupta verba huiusmodi: „nam erant qui dicent, si
vellem militi se conciliari’'. Wessn. sic correxit: „nam erant
qui dicerent, si vellet militi reconciliari'’. Quid hoc in re prae-
- senti sibi velit, non intelligo. Suspicor Donatum scripsisse: „nam
errant2), qui dicunt, velle eam militi se conciliari''. Tum
igitur D. eos refutat, qui putarent, Thaidem his verbis secum
reputare, quomodo cum milite se conciliaret. Quorum autem
interpretum hie error fuerit, quis dicet?

V 4.17 Ex iure hesterno panem atrum vorent

(3) „Panem atrum hesterno ex iure'’, ut quidam volunt, ex
antiquitate mucidum accipimus. Scholium magistri, qui
„quosdam” sequitur, ut antea docui.

V 8. 27 Quodvis donum praemium a me optato

(5) Alii vero αἱσυνδετῶς pronuntiant: primo „donum” et sic
„praemium” quasi unam partem, orationis.

Recte „alii” illi (Probus Asper 2) ς Donatus perperam aliter
in (1). De his quoque antea egimus.

 

1) De reliquis scholiis vide caput dc interpolationibus.
2) ct. Ad. 1 236 (1>= ‚Errant qui putant”.

