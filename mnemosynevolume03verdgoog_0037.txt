nolemus. 29

cicero (Catil. I 1) „quam diu etiam furor ista tuus eludet ?''
Sic Don. Sequitur (3) „Eludere” est finem ludo imponere.
Haec significatio, aliunde non cognita, ficta videtur ab Inter-
polatore, de cuius falsis verborum definitionibus vide exempla
ad Andriam in Mnem. l.l. p. 219 sqq. Posuit hanc correctiun·
culam iuxta schol. Don. (2). S. ο.

Etiam uncinis inclusi additamentum ineptum in (2).

Ibid. 20 Egone illam, quae illum, quae me, quae non . ..1
Sine model

(1) Familiaris ἔλλειψις irascentibus ; — nam singula sic ex-
plentur: „egone illam’' non ulciscar, „quae illum'’ recepit, quae
me „exclusit'', „quae non” admisit — etenim <nec> necesse
habet nec potest complere orationem , qui et secum loquitur et
dolore vexatur. — (2) Nam amat ἀποσιωπήσεις nimia indigna-
tio, —- ut Verg. (I 135) „Quos ego . . ‚l sed motos praestat
componere fluctus''.

Lineolis inclusi duas interpolationes IP, insertas per nam ,
quo facto restituitur unum Donati scholium continuum. D. nec
hoc loco Terentii explendi conamen fecit, neque Andr. Ι 1. 138,
qui locus citatur a Servio ad Aen. 1.1., nbi Servius praeter· ad-
notationem e Gomm. Donati Vergiliano, etiam supplementum
aliunde citavit („subauditur: ulciscar'’ ceth). In supplendo
nostrum locum sic lusit Priscianus vel is quem sequitur, 111 111:
„Egone illam'’ digner adventu mee, „quae illum'’ praeposuit
mihi, „quae me” non suscepit heri.

Sabb. perperam seclusit alteram scholiorum. partem , inde
ab „etenim” usque ad fluctus''.

Attende hoc exemplum interpolationis, cui multa similia
nobis occurrent, cum supplemento textui inseruntur per parti-
culas nam, sed, etc. .

Ibid 28 Et prudens sciens , vivus vidensque pereo

(1) Mire et nove „vivus pereo” -- et „pereo” sic dixit, ut
intelligamus occidor, et „vivus” quasi sapiens et sentiens. -
(2) Bene addidit „videns’'‚ — nam „vivus” perit etiam qui dor-
miens opprimitur, „videns” autem qui vigilans vim patitur ut
pereat. — (3) nam „videre” pro vigilare posuit, ut etiam Verg„
cum de Sileno dicit (Ε. VI 21) „iamque videnti sanguineis
frontem moris et tempora pingit''.

