’116 ransom.

Atellanarum histriones eam egissent, qui iam inde a prima
origine huius fabularum generis — id enim est „proprie” —
„personati” in scaenam prodirent ¹). Nam comoedos et tragoedos
multis demum annis post „personis” uti coepisse.

Quotienscumque Festi verba perlego, mihi de larvis, non de
zona videtur sermo esse, nam ut ante omnia uuam rem pre-
mam, satis ex iis, quae Cicero Donatus Diomedes nobis tradi-
derunt ²), constat comoedos illos et tragoedos multis annis post
Naevii aetatem non cingulis vel novo quodam genere vestis,
sed larvis uti coepisse. Atque quo modo Atellani certas illas
partes Macci Bucconis Pappi Dossenni et praesertim Manduci,
cuius „personae pallentis hiatum in gremio matris formidat
rusticus infans” ³), quae partes primo aspectu omnibus spectato-
ribus manifestae esse et ab iis agnosci posse debebant, quo
modo, inquam, histriones illi eas agere potuerunt, nisi ab
initio propriis larvis insigniti fuissent? Itaque neque „personatu”
neque „(sabulc1) personata” neque „personati histrionee” (Atellani)
quidquam commune habere existimo cum vocabulo ζώνη, sed
omnia cum persona (= „masker”), eo sensu qui adhuc vulgo
huic voci tributus est, cohaerere mihi persuasum est.

Neque tamen Festum veram causam perspexisse crediderim,
cur Naevius fabulam suam „Personata” inscripsisset. Non enim
veri simile est actores Atellanos Naevio operam suam praesti-
tisse, vel quod erant adulescentes nobileS, qui in sola Atellana
partes agebant neque alio opere histrionali se polluebant ⁴), vel
quod eorum larvae partibus comoediae Naevianae minime conve·
niebant. Malim igitur putare nomen „Personata” idcirco fabulae
inditum esse, quia una tantum mulier personata in ea agebat
ceteris histrionibus ore non tecte, ut tunc fieri solebat, agentibus.

Verum etsi Stowasseri opinionem reici0, tamen neque ad eorum
sententiam, qui persona a verbo personandi ductum arbitran-
tur, neque ad illorum, qui id vocabulum ex Graeco πρόσωπον
depravatum censent, acced0. Nam alteri etymologiae littera o in
persona producta obstat, altera probanda non est, quia explicari
nequit, qua ratione quibusque legibus sonorum mutationis ex

 

1) Cf. Scaea. Rom. p. 88. ι 2) Cf. Scaea. Rom. p. 33-41.
a) 1uv. 111 175-176. 4) mv. v11 2, 4 sqq.

