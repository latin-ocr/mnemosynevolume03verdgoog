AD STATII ACHILLEIDEM.

sompsn·

P. H. DAMSTE.

—m—

Statii Achilleidos editio , quam H. W. Garrod v. d. anno
proximo cum Thebaide uno coniunctam volumine in typogra-
pheo Glarendoniano evulgavit, cum propter edendi rationem
consideratam circumspectamque qua nusquam non vir doctissimus
usus est, Bibliothecae Oxoniensi decori est atque ornamentO,
tum nova codicis Etonensis :collatione eaque accuratiore quam
antea factum erat instituta dignissima videtur quae ceteris
omnibus iam praeferatur. Ceterum in Museo nostro nuper operis
merita debitis laudibus me extulisse opinor, nunc vero loca
singula recensere lubet, quibus partim editoris coniecturas, quas
caute prudenterque in apparatu critico protulit — in ipsum
textum recepit rarissime, locis similibus argumentisque allatis
sive confirmare seu refutare conabor, partim de meo pauca ad-
dere quibus via ad poetae manum restituendam fortasse aperiri
possit.

Semel modo editorem lectionem omnino improbandam poetae
obtrusisse arbitror: vs. 516 dico, ubi pro verbo torquens, quod
codices mss. praebent ad unum omnes neque quisquam umquam
vexandum putavit, invitis Musis posuit torpens addiditque,
Calchantem prae igne sensum oculorum amisisse, sed quomodo
iam vocabulum sanquine explicandum sibi videatur non addidit.
At verba ‘igne genas et sanguine torquens’ significare moneo:
torquens oculos igne micantes et sanguine suffusos; neque ocu-
los modo , sed etiam ceteras corporis partes Calchas torsit, nam
legimus va. 522:

