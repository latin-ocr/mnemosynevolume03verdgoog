212 nom‘rus.

’ chrum donum magis placeat post turpe, in (2) hoc idem latet
quidem in prima sententia, sed alia causa additur per simul,
nempe ut verum munus obtegat sequens falsum. Hoc addi-
tamentum nimis speciosum prodit auctorem, quid enim suspi-
cionem suscitare potuit nisi eunuchi iuventus et pulchritudO,
at haec praemissa turpiore Aethiopissa- magis enitent, ut est iu
utroque scholi0, atque hae qualitates mox omnium admirationem
nullius dubitationem provocant. Editor autem post suum scho-
lium ad 17 etiam ad 18 Donateum satis diversum recipere
potuit, nam alterum alterius nequaquam est repetitio ¹).

Ibid. 18 Thraso conspiciens turpem puellam exclamat: Hic
sunt tres minaei

(4) Callide munus ad pretium revocavit, ut ad avaritiam
converteret meretricem, ne officio donantis et gratia leniretur.

Huc usque Don., persequitur Editor: et ideo non dixit „tribus
minis valet’', sed „hic habe, Thais, tres minas”, quasi iam
vendenda sit.

Ibid. 22 Pa. Quid tu ais, Gnatho? Numquid habes quod
contemnas? 5

(2) Plus est „contemnas” quam „vituperes”. IP vel alius
magister.

Ibid. 31 Parmeno erum suum meretrici sic commendat:

Ubi molestum non erit, ubi tu voles
Ubi tempus tibi erit, sat habet si tum recipitur

(3) Et mire occupat animum meretricie, cum illam huius
impulsu inducit facere, quicquid dure fecit excludendo Phae-
driam. Hic igitur, qui scit praecepta de beneficiis aestimandis,
intellegit oratorie in utramque -partem dicta omnia. Ad 32:
His dictis et militem reppulit ab animo meretricis et commen-
davit adulescentem et perfecit, ne iniuria videatur, ut quae
sponte susceperit Phaedriam.

Eiusdem sententiae interpretationes diversae unius auctoris
vix esse possunt. Illam Donato dederim, quia in altera minus
iustum est, Phaedriam iam susceptum esse.

(4) Utrum „tibi” molestum an aliis? sed aliis, quia illaturus
est „ubi <tu voles, ubi> tempus tibi erit’'. Absurdum.

 

1) Excerptum alius magistri 18 (2) cx 18(5) supra designavi p. 22.

