10 nonnus.

lator Praecipuus), debetur totum fere interpolationum ge-
nus quod supra descripsi sub III et praeterea ex additamento-
rum genere ea quae exquisitam aliquam doctrinae ostentationem
prae se ferant. ltaque ta'm ampla et continua huius Interpola-
toris fuit opera, ut eum commentum perpetuum Aeli
retractasse et edidisse suspicer, auctum suis adnotationi-
buS, quas partim ex Donati materia destillavit , ita ut modo
iuxta textum genuinum, modo pro textu eius commenta, non
oratione sed aliquando rebus similia, legerentur, partim hausit
ex ingenio vel ex aliis fontibus, cum etiam aliorum quorundam
interpolationes cognovisse videatur ante se commento insertas,
Sed haec adhuc est suspicio , quam accuratior scholiorum trac·
tatio in hac ipsa dissertatione mox , ut spero ‚ validis arg-umen-
tis confirmabit. ’

Hic in transitu moneo commenta et addit-amenta eiusdem IP
inveniri etiam in scholiorum serie A et B ad Phorm.
11 3 ¹), unde sequitur utramque prognatam esse ex uno
eodemque fonte ab IP iam interpolato.

Praeter hunc Interpolatorem primarium passim deprehenduntur
breviora plerumque et minoris momenti scholiuncula aliorum
magistrorum, in quorum genere etiam sunt, quae sub H no-
minavi excerpta proprie sic dicta e scholiis Donateis, quorum
numerus quam parvus sit, infra ostendam. Reliquorum opera
varia non facile dignoscitur, nisi quod etiam nunc saepe offen-
demus bonum illum hominem, quem in Mnem. XXXII p. 287
insignivi littera A, quemque ita describebam: „Est fidus Achates
Donati, obsequens et modestus, qui illius adnotationes varie
adfirmat, amplificat, breviter repetit, nihil novi ipse usquam
addere ausus nisi inventu facillima. Adiunxit additamenta per
particulas erqo, nam, enim, et esc, id est, al.” Cavendum tamen,
ne huic homini adsignemus omnia additamenta ab eiusmodi par-
ticulis incohantia, nam in his insunt cum aliorum mag-istrorum
tum etiam quae characterem prodant τοῦ ΙΡ.

 

1) Vide exempla a me edita in Mnem. l.l. p. 2464-25L et quae postes in hac
dissertatione a me citabuntur. Cf. quse ibid. disputavi p. 218. Ceterum in prima illa
disquisitione dc scholiis ad Andriam nondum omniu satis bene excussi variisque suc·
toribus distribui. Ergo errores illic commissos postca aliquando corrigere animum

induxi.

