nonnus. ’7

secutus confuderit. Mira denique condicio scholiorum ad
Phorm. 11 3 sqq. inde explicatur, quod compilator duo illa
excerpta prius separatim duobus columnis iuxta positis in
chartam suam transtulisset ac dein miscuisset per V fabulas et
initio Phormionis ‚ sed inde a Phorm. II taedio correptus haec
confundere destititisset tumque primo utramque seriem alteram
post alteram , dein vero a III—V unam tantum seriem red-
didisset.

, Haec coniecturarum structura tam ingeniosa videtur, ut facile
praestigias faciat imperito lectori. At revera est immatura et
praepropera, nam et repetitionum atque excerptorum species et
perturbati ordinis ratio et scholiorum ad Phorm. ΙΙ 3-V con-
dicio prorsus alia sunt atque coniectores ex leviore, ni fallor,
harum rerum indagatione crediderunt. Nisi enim prius singula
scholia non tantum excutiantur et examinentur, sed etiam in
diversa repetitionum , excerptorum ‚ interpolationum‚ supplemen-
torum genera disponantur horumque discrimina et auctorum
proprietates religiose indagentur et quantum fieri poterit consti·
tuantur, omnis suspicio de exemplis quibus compilator usus sit
et in genere de commenti compositione et origine vacillabit et
facile everti poterit ¹). Praecedere igitur oportet opus taediosum
sane et operosum, quod olim incohatum spero fore ut ad pro-
babilem aliquem exitum perducere aliquando possim, quando-
quidem huius aenigatis solvendi obstinacia me nescio quomodo
arripuit.

Wessneri et Rabbovi coniecturam quod attinet ad miram
scholiorum condicionem in Phorm. H 3 et III—V, iam refutavi
in Mnem. XXXII, 1904 p. 212 sq. et 246 sq. idque in sequenti
disputatione efficacius etiam erit faciendum. Nunc imprimis di-
cendum erit de repetitionibus.

 

1) Wess n e r us hanc curam, quae extra editoris provinciam erat posita, in
Burs. Anu. a. 1902 p. 176 sic definivit: ‚Eia annaherendes Ergebniss liisst sich nur
erwarten von einer sorgfa'ltigen Analyse des Kommentars durch Zerlegung der Scho-
licnconglomeraten in ihren einzelnen Bestandteile unter strengel· Beriicksichtigung
der fiberlieferten Anordnung bzw. Unordnung und durch Ausscheidung der sicher-en
Interpolationen.”.

