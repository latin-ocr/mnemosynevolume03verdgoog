m: nummus murrum. 375

heroum colloquiis canticisque chori ut molestum est diiudicare
in fabulis superstitibus ita difficillimum in nudis fragmentis.
Hoc tamen constat inter lectores fabularum Euripidearum, de-
lectatum esse poetam controversiis moralibus, et praesertim de
ea quaestione quae tunc maxime tenebat omnium⁸ animos, num
virtus doceri posset, fortunave an virtus plus homini utilitatis
afferret, genusne an vitae usus magis valeret, saepe in diversa
disputantes eum fecisse heroes suOS, ita tamen ut Hecubarum‚
Theseorum‚ Orestarum iudiciis collatis, non plane desperes effici
posse quid penitus de hisce poeta ipse censuerit.

Mirum est — sed notum omnibus - quod poetae nostro
praesertim mulieres aptae visae sunt ad eiusmodi cogitationes
proferendas. Nulla magis quam Hecuba. Quam acerbe illa, ma·
lorum experientia edocta, monet se idcirco tantum a Iove esse
servatam ut post tot casus crudeliora etiam fata obiret, quam
obdurata mente respuit iustitiam divinam humanamque! Tamen
pro rei necessitate Legis opem invocat (Hec. 798)

ἡμεῖς μὲν οὖν δοῦλοί τε κᾶσθενεῖς ἴσως,

ἀλλ’ οἱ θεοὶ σθένουσι χώ κείνων κρατῶν
νόμος· νόμῳ γὰρ τοὺς θεοὺς ἡγούμεθα

καὶ ζῶμεν ἄδικα καὶ δίκαι’ ὡρισμένοι.

Non certae cuiusdam civitatis leges, quae ab hominibus
constitutae ab hominibus sacili modo antiquantur, nunc cogitat
Hecuba, sed τὸ νόμιμον, plane ut Aethra iu Suppc. vs. 313

τὸ γὰρ ξυνέχον ἀνθρώπων πόλεις

τοῦτ’ ἔσθ’ ὅταν τις τοὺς νόμους σῴζῃ καλῶς,
cui tamen Theseus (vs. 339), quamvis legum strenuus defensor,
ita respondet ut moneat Aethram, in suis moribus suoque animo
firmius etiam quam in legibus subsidium situm esse supplicibus.
Verba Thesei apponam quoniam valent ad illustrandum fr. 597
Pirithoi: ..

δρῶ δὲ κάγὼ ταῦθ’ ἅπερ με νουθετεῖς,

ὡς τοῖς ἐμοῖσιν οὐχὶ πρόσφορον τροποῖς

Φεύγειν τὰ δεινοί· πολλὰ γὰρ δράσας καλοὶ

ἔθος τόδ’ εἷς Ἕλληνας ἕξεδειξάμην,

ἀεὶ κολαστὴς τῶν κακῶν καθεστάναι.
Non is fingitur a poeta Thesei animus, ut spernat rex leges ;
immo multus Athenarum συνοικιστῆς ille est in tyrannide car-

