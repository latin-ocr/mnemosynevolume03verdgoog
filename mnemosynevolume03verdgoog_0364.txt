356 nn anamma muruco.

de Pirithoi tandem argumento, sagacitatem auctoris, constan-
tiam, sollertiam non potui quin mirarer, et — ut fit - tum

· fere maxime admirabar, cum persuaderi mihi non sinebam.

crescebant tempore dubia mea et cum anno 1888 - volumine
spissiore fortasse quam utile fuit, et, quod gravius erat, pati-ia
mea lingua conscripto — disserebam de ,Euripidis philosophia ac
theologia, refellere Wilamowitzii placita de Pirithoi auctore
conatus sum. Frustra; etenim ea quae tunc de Euripide scripsi
(id quod non miror equidem) prorsus latuerunt eos qui Belgici
sermonis periti non erant; quis autem hodie in Germania
Galliave linguam callet nostram! Sed hucusque perstiterunt
dubia. Lectis igitur iis quae nunc de Pirithoo scripsit wila-
mowitzius, relectoque Analectorum libro altere, iterum quaestio-
nem , quae ad iudicium de Euripidis philosophumenis consti-
tuendum haud minimi est adiumenti, tractandam mihi sumsi.

In referendis iis quae ad rem facere mihi videntur de Critia
tacebo , quippe cuius labor dramaticus excepto Sisyphi frag-
mento ita perierit ut de eo iudicium certum facere nequeamus,
ipsam autem disputationem non ita instituam ut argumenta
Wilamowitzii singula deinceps oppugnanda proponam. Taedium
affert non tantum lectoribus sed scriptori quoque eiusmodi cer-
tandi ratio, et nunc quidem eo minus placet, cum dicendum
sit contra sententiam viri, cuius ingenium in paucis diligam
colamque. Nec vero necesse erit continuo monere lectorem, hoc
contendere Wilamowitzium et illud perhibere eum, quoniam
summi viri Analecta in omnium sunt manibus. Porro si saepe
nunc breviter iteravero quae ante multos annos dixi, id mihi
ignoscant lectores; moneo id tantummode, ne aliena pro meis
venditare videar. Saepiuscule mihi contigit ut in meo libro
eadem fere de Euripidis philosophia constituerem, quae postea
ab aliie, Leontem dico Parmentier, Paulum Decharme Emilium-
que Nestle, dicta sunt.

H.

Primo loco quaerendum eet, num constitui possit quonam
fundamento nitatur opinio eorum qui inter antiquos Euripideam
esse fabulam Pirithoum negaverint et quinam ita censuerint3

