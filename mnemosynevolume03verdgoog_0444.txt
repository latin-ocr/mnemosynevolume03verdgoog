436 horumne.

ros esse innocentes, tandem citat ea quae statim sequuntur
„sed nunc mihi in mentem venit de hac re quod locuta es
olim'’, nempe uxorem negasse pati se posse ut filia sua maneret
cum novo marito, qui meretricem amaret (vs. 22—24); haec
igitur in mentem revocans Phidippus dubitat an non potius
culpanda quam miseranda sit uxor. Donati interpretationem
veram esse , haec sententia adversativa demonstrat: Utinam te
innocentem esse crederem , sed prohibent quae memini te
dicere. Accedunt alia argumenta ‚ quae facile inveniet quisquis
verborum contextum iude a vs, 20 attente legerit.

His autem scholiis interposita est altera interpretatio (2)
vere inepta. Quomodo enim Phidippus, postquam asseveravit,
culpam, quam illorum (filiae et generi) esse crediderat, penes
uxorem esse (‚,quae te est penes''), optare potest „utinam sciam
penes te essem? Scholiasta hoc sensit, ideoque verba senis cor-
rupit scribens: „credo penes te esse culpam”, cum tamen
senex affirmanter dixerit „te est penes’'. Haec me adducunt
ut credam Editorem hoc scholium non tantum inseruisse, sed
ipsum invenisse, idque „quibusdam” imputasse, quo· antiquior
videretur auctoritas. ’

Wessn. sensit scholiorum ordinem claudicare, sed cum (3)
maximam partem eliminaret, veram rerum condicionem non
perspexit ι).

IV 2. 14 Non facies, neque sinam ut qui nobis, mater,
maledictum velit, mea pertinacia esse dicat factum, haud tua
modestia ,

(2) Primo „non facias'’, deinde, si facere perseveraveris, „non
sinam''. - (3) Et „non facies” non est interdicentis, sed quasi
dicat: non te scio facturam rem tam pravam. —- Sunt autem
qui „neque sinam'’ iungant inferioribus, sunt qui totum con-
texte legant „non facies” usque ,‚modestia”.

Lineolis secrevi Editoris interpolationem, etenim Don. in (2)
iam satis ostendit „facies” esse futuri temporis, nec stare pro
imperative. Sic (2)-{-(3)b unum efficiunt scholium. „Sunt qui'’
certum auctorum indicium non exhibet.

 

1) Prorsus a vero aberrat Pauli Thomas interpretatio a'd h. l.. qui schol. (2)
et (3) quui unum continuum citavit eorumque diversitatem non animadvertisse videtur.

 

